# Kom i gang:

## Introduktion

Velkommen til denne C# tutorial. Ved introduktionen af .NET Frameworket inkluderede Microsoft et helt nyt programmeringssprog kaldet C# (udtales C-Sharp). C# er designet til at være et simpelt og moderne objekt-orienteret programmeringssprog, der låner de bedste ting fra en række andre sprog, især Java.

C# kunne i teorien godt kompileres direkte til maskinkode og dermed afvikles uden om .NET frameworket, men som regel er C# noget der fortolkes af .NET frameworket. Derfor kræver applikationer skrevet med C# også at .NET frameworket er installeret på den maskine hvor applikationen skal køres. Dette er dog sjældent et problem, da .NET frameworket installeres sammen med Windows og opdateres via Windows Update. Til trods for at .NET frameworket understøtter en lang række af sprog, så kaldes C# ofte for ".NET sproget", måske fordi det blevet designet og udviklet sammen med .NET frameworket.

C# er et objekt-orienteret sprog og understøtter derfor ikke globale variabler eller funktioner. Alt er pakket ind i klasser, selv simple typer som heltal (integers) og tekst-strenge (strings), som arver fra System.Object klassen.

I de følgende artikler vil du blive guidet igennem de vigtigste emner for C#.